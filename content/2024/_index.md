---
title: Mezioborový seminář Štědronín
type: home
description: Mezioborový seminář Štědronín 6. prosince 2024
---

{{< blocks/cover title="Mezioborový seminář Štědronín 2024" image_anchor="top" height="auto" >}}
<p class="lead mt-3 mb-3 fw-bold">
Toto je stránka semináře, který proběhl 6. prosince 2024
</p>
<p class="lead mt-3 mb-3">
Mezioborový seminář ve Štědroníně je skvělá příležitost věnovat páteční odpoledne rozšiřování svých vědomostí a příjemnému setkání.
<a href="#td-block-3">více o přípravě semináře</a> </p>
{{< /blocks/cover >}}

{{< blocks/lead color="primary" >}}

{{< /blocks/lead >}}

{{% blocks/section %}}
Co bylo na programu?
{.h1}

Formát semináře
{.h3}
- **Příjezd** seminář *začíná v pátek obědem v 11.00*. Program začne po obědě ve 12.00.
- **Přednášky** *probíhají od 12h do večeře*.  Součástí programu jsou přestávky s občerstvením. Seminář probíhá v příjemném prostředí restaurace/baru s krbem o kapacitě zhruba 50 účastníků. Večeře je podávána formou bohatého rautu, předpokládá se následující diskuze trvající do pozdních nočních hodin.
- **Sobota** *ráno je připravena snídaně, poté následuje individuální program*. [Popis okolí a možných výletů](https://www.kudyznudy.cz/kam-pojedete/jihocesky-kraj/pisecko-blatensko/zvikovske-podhradi). Práce v sekcích může být spojena s prohlídkou exteriérů hradu Zvíkova a interiérů pivovaru ve Zvíkovském Podhradí.

Program
{.h3}

|Čas      | Mezioborový seminář Štědronín 2024| Přednášející   |
| :-----: | :----------------------------: | :----: |
| 12:00 |   Welcome drink | |
| 12:05 |   **Stav informační bezpečnosti dnes ráno** | Radoslav Bodó, Jakub Urbanec |
| 13:00 |   **Proteázy: od základní biologie k diagnostice a léčbě rakoviny** | Petr Bušek |
| 13:50 |   **Algoritmizace volného létání** | Karel Vrbenský |
| 14:40 |   Kávová přestávka | |
| 15:00 |   **Operace Zlomený šíp** | Jaroslav Houdek |
| 15:50 |   **Nález Žižkových ostatků v Čáslavi r. 1910** | Zdeněk Šustr |
| 16:40 |   Lehké občerstvení | |
| 17:00 |   **Newyorkské mrakodrapy** | Zdeněk Lukeš |
| 17:50 |   **Vlci** | Roman Žaloudek |
| 19:30 |   Večeře formou bufetu a neformální diskuse k předneseným tématům, noční sekce.| |
|       |   **Sobota** | |
|  8:30 |   Snídaně | |
|       |   Volitelně práce v sekcích| |


{{% /blocks/section %}}

{{< blocks/section color="300" >}}

<h1>Úvodník předsedy</h1>
<b>Milí přátelé EurOpenu!</b>
<p>
Po loňské přestávce je nám potěšením znovu vás pozvat na jubilejní 20. mezioborový seminář, který proběhne v tradičním čase na tradičním místě. Tedy konkrétně na sv. Mikuláše v pensionu Fousek nad Orlickou přehradou.
<br>
Sezvali jsme pro vás opět přednášející z nejrůznějších oborů a nabídka je letos opravdu pestrá. Nechybí každoroční stálice štědronínského programu – Stav informační bezpečnosti v podání oblíbené dvojice Urbanec-Bodó. V dalších přednáškách se budou prolínat obory medicíny, biologie, letectví, architektury i historie v obvyklé směsi, do níž jsem tentokrát mimořádně přimíchal i svůj příspěvek.
<br>
Všichni přednášející byli řádně varováni, že závěrečným slajdem vystoupení nekončí, a že diskuse nad jejich tématem se mnohdy může protáhnout až do brzkých ranních hodin. Zúčastněte se jí i vy! Těšíme se!
<br><br>
Za organizační a programový výbor,
</p>
Zdeněk Šustr
<br><br>

<h2>Přednášky a přednášející podrobněji (anotace, CV)</h2>
U každé přednášky je možno kliknutím na modrý trojúhelník získat anotaci přednášky a CV přednášejícího.
<br><br>
{{< collapse >}}
{{< collapse/above >}}
**Stav informační bezpečnosti dnes ráno, Radoslav Bodó, Jakub Urbanec**
{{< /collapse/above >}}
{{< collapse/below >}}
Začali jsme v roce 2008 a přesto se pokusíme nebýt vyčpělí. Standardní příspěvek se bude
již poněkolikáté věnovat stavu informační bezpečnosti. Dozvíte se, jaké průšvihy se tento rok
udály ve světě IT. Pokusíme se, aby přednáška byla srozumitelná i pro posluchače, kteří
přijeli převážně kvůli welcome drinku. Letošní přednáška byla opět testována na dětech,
dorostu a učitelkách. Na zdraví!

**Jakub Urbanec** je IT bezpečák. Pochází ze Západočeské univerzity. Rád Linux, Raspberry
Pi a - přestože to do resumé nepatří – metal. Preferuje vi před emacs.

**Radoslav Bodó** pracoval v Laboratoři počítačových systémů, Centra informatizace
a výpočetní techniky jako správce operačních systémů Linux a distribuovaného výpočetního
prostředí Orion, se specializací na oblast bezpečnosti IS a služeb na platformě Java.
V současné době je zaměstnancem CESNET a nadále se zabývá bezpečností.
{{< /collapse/below >}}
{{< /collapse >}}

{{< collapse >}}
{{< collapse/above >}}
**Proteázy: od základní biologie k diagnostice a léčbě rakoviny, Petr Bušek**
{{< /collapse/above >}}
{{< collapse/below >}}
V rámci přednášky se ponoříme do světa fascinujících molekulárních nástrojů – proteáz. Tyto enzymy jsou klíčové pro řadu biologických procesů a hrají také zásadní roli při vzniku a rozvoji mnoha onemocnění, včetně rakoviny. Prozkoumáme, jak dysregulovaná aktivita proteáz přispívá k růstu nádorů a metastazování, a podíváme se na jejich možné využití v diagnostice a léčbě nádorů. Od základních biologických aspektů se dostaneme až k nejnovějším inovacím v medicíně, které přinášejí nové možnosti v boji proti rakovině.

**Petr Bušek** působí na 1. lékařské fakultě Univerzity Karlovy. Specializuje se na výzkum proteáz se zaměřením na jejich roli v patogenezi nádorů, především mozkových. Jeho výzkum usiluje o odhalení mechanismů, jimiž proteázy přispívají k rozvoji nádorů, a zároveň hledá nové možnosti jejich terapeutického cílení. Kromě toho se věnuje studiu nádorového mikroprostředí a jeho vlivu na nádorový růst. Vyučuje lékařskou biochemii a patobiochemii a dále pracuje jako lékař ve Všeobecné fakultní nemocnici.

{{< /collapse/below >}}
{{< /collapse >}}

{{< collapse >}}
{{< collapse/above >}}
**Algoritmizace volného létání, Karel Vrbenský**
{{< /collapse/above >}}
{{< collapse/below >}}
Touha lidí létat je stará jako lidstvo samo, ale teprve relativně nedávné poznatky přírodních věd nám umožnily létat doopravdy. Jeden z nejdostupnějších, nejjednodušších a zároveň relativně bezpečných způsobů jak se vznést do výšin je využití padákového kluzáku - paragliding. Kus hadru, nějaké ty provázky a můžete vzlétnout tak, jak o tom staří řekové bájili, jak si to da Vinci představoval a jak o tom mnozí i dnes sní...

Rád bych se s vámi podělil o trochu teorie a spoustu zážitků, které mi létání dalo.

**Karel Vrbenský** se věnuje paraglidingu od roku 1996. Byl ve státní reprezentaci, účastnil se vícero mistrovství Evropy, světa a řady závodů světového poháru. Poté co založil rodinu se již mezinárodním závodům nevěnuje a létá "pouze" v rámci českého poháru paraglidingu.
{{< /collapse/below >}}
{{< /collapse >}}

{{< collapse >}}
{{< collapse/above >}}
**Operace Zlomený šíp, Jaroslav Houdek**
{{< /collapse/above >}}
{{< collapse/below >}}
„Zlomený šíp“ je kódový název amerického ministerstva obrany pro incidenty, při kterých došlo ke ztrátě jaderné zbraně, ale bez nebezpečí rozpoutání jaderné války. Takových havárií se v průběhu studené války stala celá řada a několik z nich vydá na zábavné vyprávění.

**Jaroslav Houdek** vystudoval obor Umělá inteligence na Katedře kybernetiky, Fakulty aplikovaných věd na Západočeské univerzitě. Většinu svého profesního života pracuje v ST Microelectronics, kde se věnuje aplikacím mikrokontrolerů v kryptografii, komunikaci a řízení.
{{< /collapse/below >}}
{{< /collapse >}}

{{< collapse >}}
{{< collapse/above >}}
**Nález Žižkových ostatků v Čáslavi r. 1910, Zdeněk Šustr**
{{< /collapse/above >}}
{{< collapse/below >}}
V letošním roce jsme si připomněli 600. výročí úmrtí velkého českého vojevůdce Jana Žižky. Jeho ostatky, po staletí ztracené, byly snad nalezeny na konci roku 1910 v Čáslavi. Příběh však od počátku provázela řada kuriozit a kontroverzí, které v mnohém -- včetně personálního překryvu -- připomínají otázku rukopisů. Stejně jako ona, i otázka Žižkových ostatků je dnes asi, ale jen asi, za cenu vleklých sporů vyřešena. Podívejme se jak k památnému nálezu došlo, co mu předcházelo a co následovalo.

**Zdeněk Šustr** je vzděláním softwarový inženýr a dokonce někdy v práci programuje, ale jen za odměnu. Jinak udivuje své okolí nevšedními koníčky jako jsou samotářská jízda na motocyklu, typografie, budování sbírky logaritmických pravítek, a k posledku též zpracování příběhů tzv. “malé historie”, k nimž se řadí i zmíněný příběh ostatků Žižkových.
{{< /collapse/below >}}
{{< /collapse >}}

{{< collapse >}}
{{< collapse/above >}}
**Newyorkské mrakodrapy, Zdeněk Lukeš**
{{< /collapse/above >}}
{{< collapse/below >}}
Přednáška představí na dobových i současných snímcích ikonické stavby, které vznikly v první polovině minulého století na newyorském Manhattanu. Řada z nich byla ve své době nejvyššími budovami světa, některé už bohužel neexisují. Často docházelo i ke kuriózním soubojům, která stavba bude nejvyšší, a to nejen mezi americkými městy, ale i v rámci Manhattanu. Budou představeni také tvůrci těchto pozoruhodných objektů, hlavní technická data staveb, jejich konstrukce, originální postupy i dobové komentáře. Na závěr budou prezentovány některé nerealizoané vize architektů.

**Zdeněk Lukeš** (*1954 v Praze) je architekt a historik architektury, absolvent Fakulty architektury ČVUT. Od roku 1990 pracuje v Kanceláři prezidenta republiky. Je autorem řady výstav a publikací, odborných i populárně naučných statí o architektuře XIX. a XX. století. Pedagogicky působil na Umprum, Fakultě architektury v Liberci (děkan), New York University, nyní je docentem ČVUT v Praze.
{{< /collapse/below >}}
{{< /collapse >}}

{{< collapse >}}
{{< collapse/above >}}
**Vlci, Roman Žaloudek**
{{< /collapse/above >}}
{{< collapse/below >}}
Chcete se dozvědět více o životě těchto úžasných šelem? O vlčí smečce - rodině, jaké mají rituály, kde žijí, co a jak loví? Zajímá vás návrat vlka? Chcete vědět více o jejich rozšiřující se populaci v České republice a o problémech vyvstávajících s tím, že se tento náš staronový soused vrací na místa, kde po tisíciletí lovil a žil? Jak se daří zástupcům tzv. velkých šelem v člověkem přetvořené přírodě 21. století?

Přijďte na přednášku **Romana Žaloudka**, velkého fandy vlků, který měl téměř dva roky možnost z pozice vedoucího návštěvnického centra studovat vlčí smečku ve výběhu Národního parku Šumava na Srní, kde žije v současnosti 13 vlků a kam chodí pravidelně za plot na návštěvu šumavští vlci divocí.
{{< /collapse/below >}}
{{< /collapse >}}

{{< /blocks/section >}}


