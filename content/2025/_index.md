---
title: Mezioborový seminář Štědronín
type: home
description: Mezioborový seminář Štědronín 28. listopadu 2025
---

{{< blocks/cover title="Mezioborový seminář Štědronín 2025" image_anchor="top" height="auto" >}}
<p class="lead mt-3 mb-3 fw-bold">
Toto je stránka semináře, který proběne 28. listopady 2025
</p>
<p class="lead mt-3 mb-3">
Mezioborový seminář ve Štědroníně je skvělá příležitost věnovat páteční odpoledne rozšiřování svých vědomostí a příjemnému setkání.
<a href="#td-block-3">více o přípravě semináře</a> </p>
{{< /blocks/cover >}}

{{< blocks/lead color="primary" >}}

{{< /blocks/lead >}}

{{% blocks/section %}}
Co bylo na programu?
{.h1}

Formát semináře
{.h3}
- **Příjezd** seminář *začíná v pátek obědem v 11.00*. Program začne po obědě ve 12.00.
- **Přednášky** *probíhají od 12h do večeře*.  Součástí programu jsou přestávky s občerstvením. Seminář probíhá v příjemném prostředí restaurace/baru s krbem o kapacitě zhruba 50 účastníků. Večeře je podávána formou bohatého rautu, předpokládá se následující diskuze trvající do pozdních nočních hodin.
- **Sobota** *ráno je připravena snídaně, poté následuje individuální program*. [Popis okolí a možných výletů](https://www.kudyznudy.cz/kam-pojedete/jihocesky-kraj/pisecko-blatensko/zvikovske-podhradi). Práce v sekcích může být spojena s prohlídkou exteriérů hradu Zvíkova a interiérů pivovaru ve Zvíkovském Podhradí.

Program
{.h3}

|Čas      | Mezioborový seminář Štědronín 2025| Přednášející   |
| :-----: | :----------------------------: | :----: |
| 12:00 |   Welcome drink | |
| 12:10 |   **Stav informační bezpečnosti dnes ráno** | Jiří Gogela, Jakub Urbanec |
| 13:00 |   **Blackout v provozu elektrizační soustavy** | Karel Noháč |
| 13:50 |   Kávová přestávka | |
| 14:20 |   **Sršeň asijská a další společenský hmyz** | Luděk Šulda |
| 15:10 |   **Code, Circuits & Cardiovasculars: A Parallel Language of Medicine and Computing** | Viktor Zlocha |
| 16:00 |   Lehké občerstvení | |
| 16:30 |   **Newyorkské mrakodrapy II** | Zdeněk Lukeš |
| 17:20 |   **Mezinárodní soudní tribunál k agresi proti Ukrajině** | Milan Lipovský |
| 19:00 |   Večeře formou bufetu a neformální diskuse k předneseným tématům, noční sekce.| |
|       |   **Sobota** | |
|  8:30 |   Snídaně | |
|       |   Volitelně práce v sekcích| |


{{% /blocks/section %}}

{{< blocks/section color="300" >}}

<h1>Úvodník předsedy</h1>
<b>Milí přátelé EurOpenu!</b>
<p>
Letos poněkud netradiční termín posunutý již do listopadu by Vás neměl odradit od účasi na letošním mezioborovém semináři. Proč k němu došlo? Nahlédněte do kalendáře a zjistíte, že obvyklý první pátek v prosinci připadá tentokrát na předvečer svátku sv. Mikuláše a to byl konflikt, který rodiče a prarodiče mezi námi nechtěli riskovat. Seminář se tedy posunul o týden dříve.
<br>
Není to jediná změna. Po dvaceti ročnících dochází k obměně u jediné stálice na programu semináře a duo přednášející tradiční informaci o stavu informační bezpečnosti v uplynulém roce se nám z poloviny obmění. Co naopak zůstává je varieta témat a přednášejících, na něž se můžete těšit jako pokaždé. Při skládání programu jsem se opět snažil sestavit rámcově tématické bloky a vyšlo mi to takto: 1. blok technický, 2. blok biologický, 3. blok společenskovědní. Podrobnosti najdete v přiloženém programu.
<br>
Těšíme se na Vás!
<br><br>
Za organizační a programový výbor,
</p>
Zdeněk Šustr
<br><br>

<h2>Přednášky a přednášející podrobněji (anotace, CV)</h2>
U každé přednášky je možno kliknutím na modrý trojúhelník získat anotaci přednášky a CV přednášejícího.
<br><br>
{{< collapse >}}
{{< collapse/above >}}
**Stav informační bezpečnosti dnes ráno, Jiří Gogela, Jakub Urbanec**
{{< /collapse/above >}}
{{< collapse/below >}}
Po patnácti iteracích nastává změna - Jiří Gogela převzal otěže a v prezentaci bezpečnostních problémů tohoto roku nahradí nenahraditelné. Standardní příspěvek se bude věnovat stavu informační bezpečnosti. Dozvíte se, jaké průšvihy se tento rok udály ve světě IT. Pokusíme se, aby přednáška byla srozumitelná i pro posluchače, kteří přijeli převážně kvůli welcome drinku. Letošní přednáška byla opět testována na dorostu a učitelkách. Na zdraví!

**Jakub Urbanec** je IT bezpečák. Pochází ze Západočeské univerzity. Rád Linux, Raspberry Pi a - přestože to do resumé nepatří – metal. Preferuje vim před emacs. 

**Jiří Gogela** je badatel hrozeb (Threat researcher), pochází také ze Západočeské univerzity. Přestože to zní jako vytahování, tak ho tuze zajímá vše nové v IT - od železa po AI. 
{{< /collapse/below >}}
{{< /collapse >}}

{{< collapse >}}
{{< collapse/above >}}
**Blackout v provozu elektrizační soustavy, Karel Noháč**
{{< /collapse/above >}}
{{< collapse/below >}}
Blackout se stal v kontextu nedávných rozsáhlých narušení spolehlivosti dodávky elektrické energie významným tématem odborných i celospolečenských diskusí. Často při nich dochází k záměně pojmů obecného výpadku a skutečného blackoutu i k dalším nepřesnostem při interpretaci událostí a konceptu fungování elektrizační soustavy. Je na místě se ptát, jak to s poruchami typu blackout skutečně jest, co znamenají pro přípravu provozu a řízení přenosové a distribuční soustavy a jak omezení jejich vzniku, jako součásti strategie zabezpečení spolehlivého napájení, ovlivňují rozsáhlé systémové investice. To je téma, které dostalo nový rozměr postupnou technickou a organizační přestavbou soustavy v souvislosti se změnou energetického spektra zdrojů směrem k distribuovaným obnovitelným a s tím spojeného posilování zvláště distribuční, ale i přenosové soustavy spolu s principy a nebývale technicky náročným řízením toků činných a jalových toků výkonu. Probíhající procesy restrukturalizace jsou sice plánovány technicky i ekonomicky jako postupné, přesto můžeme očekávat předpokládané i překvapivé problémy během této historické změny ovlivňující náš komfort využívání elektrické energie v lokálním i celoevropském měřítku.
Příspěvek si klade za ambici zajistit základní pojmovou a principiální osvětu, připomenout významné historické poruchy napájení elektřinou, které lze za blackout považovat, rekapitulaci završit přehledem letošních událostí ve Španělsku a v ČR a konečně otevřít úvahy o jejich společných rysech i konsekvencích pro další rozvoj provozu elektrizační soustavy. 

**Karel Noháč** – Během své kariéry se autor zaměřil na uplatnění provázanosti jeho dvou odborných specializací, sice elektroenergetiky a výpočetní techniky. V prvotních výzkumných a aplikačních pracích se jednalo o softwarové řešení nástrojů pro výpočet chodu a spolehlivosti elektrizační soustavy, elektrotepelné výpočty apod. Postupně se těžiště přesunulo k složitým analýzám dynamických soustav energetických systémů pomocí matematických simulačních výpočtů a experimentálního ověřování s moderní měřící technikou. V praxi se nejčastěji jedná o výpočty přechodných dějů v elektrizační soustavě na numerických modelech. Jako nástroj nejčastěji používal software DYNAST, který sám rozšířil o animační výstupní prostředky pro prezentační účely, a především o knihovnu elektroenergetických podpůrných prvků. Mezi další prostředky kromě všeobecných (MATLAB, Simulink, Simscape) patří EMTP, PS-CAD a PowerFactory. Aktuálně tíhne k open source řešením, jako jsou vývojové prostředky python a Lazarus, platforma Jupyter notebook, nebo analytické simulační prostředí Modelica. V poslední době se kromě klíčových témat dále zaměřuje na tvorbu software pro výpočty vlivu venkovních vedení na blízké plynovody a problematiku projektového návrhu venkovních vedení. Okrajově se věnoval rovněž výpočtům a měřením v oblasti světelné techniky. Odborná výzkumná činnost určovala jeho pedagogický profil zaměřením na uplatňování nových informačních technologií a modelování v elektroenergetice.
{{< collapse >}}
{{< collapse/above >}}

{{< collapse >}}
{{< collapse/above >}}
**Sršeň asijská a další společenský hmyz, Luděk Šulda**
{{< /collapse/above >}}
{{< collapse/below >}}
Čeká vás dobrodružný příběh pátrání po hnízdě sršně asijské. Dozvíte se, v čem tkví její nebezpečí, kde se u nás vlastně vzala, jak bolí její bodnutí, a řadu dalších zajímavostí ze života nejen sršní.

**Luděk Šulda** je známý entomolog a přední český specialista na společenský hmyz, zejména sršně, vosy a čmeláky. Jejich chovu a studiu se věnuje již od dětství. Je autorem unikátní trasovací metody, díky níž se podařilo úspěšně vypátrat první hnízda invazní sršně asijské v České republice. Vedle toho je mistrem tradičního jihošaolinského kung fu s vlastní školou v Praze a Sedlčanech.
{{< /collapse/below >}}
{{< /collapse >}}

{{< collapse >}}
{{< collapse/above >}}
**Code, Circuits & Cardiovasculars: A Parallel Language of Medicine and Computing, Viktor Zlocha**
{{< /collapse/above >}}
{{< collapse/below >}}
Prezentace z prostředí operací srdce,  nastíní celkový průřez oborem - state of the art. Hledání společného jazyka chirurgů a technicky zaměřených profesionálů. Co nás spojuje? Několik zajímavých případů pro ilustraci a na závěr se společně zamyslíme kam kardiochirurgie směřuje.

**Viktor Zlocha** je kardiochirug s více než 20letou praxí v oboru. Studoval na Univerzitě Karlově v Praze a následně pracoval v několika nemocnicích v ČR do roku 2013. Po krátké pracovní zkušenosti v Edinburghu ve Skotsku zamířil do Univerzitní nemocnice v Leicester v Anglii, kde působil celkem 10 let. Po návratu do ČR v roce 2023 vede kardiochirurgické oddělení Fakultní nemocnice v Plzni.
{{< /collapse/below >}}
{{< /collapse >}}

{{< collapse >}}
{{< collapse/above >}}
**Newyorkské mrakodrapy II, Zdeněk Lukeš**
{{< /collapse/above >}}
{{< collapse/below >}}
Přednáška tentokrát představí mrakodrapy a jejich autory z období 1945-2025.

**Zdeněk Lukeš** je architekt a historik architektury, absolvent Fakulty architektury ČVUT. Od roku 1990 pracuje v Kanceláři prezidenta republiky. Je autorem řady výstav a publikací, odborných i populárně naučných statí o architektuře XIX. a XX. století. Pedagogicky působil na Umprum, Fakultě architektury v Liberci (děkan), New York University, nyní je docentem ČVUT v Praze.
{{< /collapse/below >}}
{{< /collapse >}}

{{< collapse >}}
{{< collapse/above >}}
**Mezinárodní soudní tribunál k agresi proti Ukrajině, Milan Lipovský**
{{< /collapse/above >}}
{{< collapse/below >}}
Po začátku "plnohodnotné" invaze na Ukrajinu v únoru 2022 začaly debaty nad zajištěním mezinárodní spravedlnosti za spáchání zločinu agrese. Tyto debaty se dotýkají jak rozsahu jurisdikce Mezinárodního trestního soudu, která je sice právně dostatečně rozsáhlá ale její aktivaci brání politické důvody, tak se dotýkají zřízení nového tribunálu vybaveného jurisdikcí stíhat osoby podezřelé z protiprávního rozhodnutí směřujícího k použití síly v agresivní válce. Mezi uvažované varianty tribunálu patřily mezinárodní, hybridní a domácí. Příspěvek se zamyslí nad právními důvody těchto možností a dopady nakonec vybraného modelu hybridního spočívajícího v tribunálu zřízeného na základě dohody mezi Radou Evropy a Ukrajinou. 

**Milan Lipovský** je odborným asistentem na Katedře mezinárodního práva Právnické fakulty Univerzity Karlovy. Ve své akademické činnosti se věnuje především mezinárodnímu trestnímu právu a právu mezinárodního míru a bezpečnosti. Mezi jeho publikace v současnosti připravované k tisku patří například kolektivní monografie věnovaná tématu nového Zvláštního tribunálu pro zločin agrese spáchaného vůči Ukrajině.
{{< /collapse/below >}}
{{< /collapse >}}

{{< /blocks/section >}}


